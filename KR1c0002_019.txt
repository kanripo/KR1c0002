# -*- mode: mandoku-view -*-
#+TITLE: 毛詩
#+DATE: 2015-09-23 09:36:24
#+PROPERTY: JUAN 18
<pb:KR1c0002_SBCK_019-1a>¶
毛詩卷第十九¶
清廟之什詁訓傳第二十六¶
　毛詩周頌(周頌三十一篇皆是周室太平德洽著/成功之樂歌也名之曰頌頒者誦也容)¶
(也歌誦盛德序太平之形容以比至/羙告於神明皆成王周公時作也)鄭氏箋¶
清廟祀文王也周公旣成洛邑朝諸侯率以¶
祀文王焉(清廟者祭有清明之德者宮也謂祭文王/也天德清明文王𧰼焉故祭之而&KR0084;此詩)¶
(也廟之言貌也死者精神不可得而見伹以生時之居立/宮室𧰼貌爲之耳成洛邑居攝五年時○廟本又作庿古)¶
(今字也苗𥬇反清廟者杜預云肅然清淨之稱也雒夲又/作洛水名字從水後漢都洛陽以火德爲水剋火故改爲)¶
(各傍佳朝/直遥反)於穆清廟肅雝顯相(於歎辝也穆美肅/敬雝和相助也箋)¶
(云顯光也見也於乎美哉周公之祭清廟也其禮儀敬且和/又諸侯有光明著見/之德者來助𥙊於音烏注同後發句)¶
<pb:KR1c0002_SBCK_019-1b>¶
(歎辭皆放此以意求之相息亮/反注同見賢遍反下著見同)濟濟多士秉文之¶
德對越在天(執文德之人也箋云對配越於也濟濟/之衆士皆執行文王之德文王精神巳)¶
(在天矣猶配順/其素如生存)駿奔走在廟不顯不承無射於¶
人斯(駿長也顯於天矣見承於人矣不見厭於人矣箋/云駿大也諸侯與衆士於周公𥙊文王俱奔走而)¶
(來在廟中助祭是不光明文王之德與言其光明之也是/不承順文王志意與言其承順之也此文王之德人無厭)¶
(之駿音峻下篇同射音亦厭/於豔反下同與音餘下同)¶
　　　　清廟一章八句¶
維天之命太平告文王也(告太平者居攝五年之/未也文王受命不卒而)¶
(崩今天下太平故承其意而吿之明六年制禮/作樂○韓詩云維念也大音㤗後太平皆放此)維天之¶
命於穆不巳(孟仲子曰大哉天命之無極而美周之/禮也箋云命猶道也天之道於乎美哉)¶
<pb:KR1c0002_SBCK_019-2a>¶
(動而不止/行而不巳)於乎不顯文王之德之純假以溢我¶
我其収之駿惠我文王(純大假嘉溢慎収聚也箋/云純亦不巳也溢盈溢之)¶
(言也於乎不光明與文王之施德敎之無倦巳羙其與天/同功也以嘉羙之道饒衍與我我其聚歛之以制法度以)¶
(大順我文王之意謂爲周禮六官之職也書曰考朕昭子/刑乃單文祖德假音暇溢音逸徐云毛音謚慎市震反夲)¶
(或作順案爾雅云毖神溢慎也不作順字王/肅反崔申毛並作順觧明與音餘單音/丹)曽孫篤¶
之(成王能厚行之也箋云曽猶重也自孫之子而下事先/祖皆稱曽孫是言曽孫欲使後王皆厚行之非維今也)¶
(○成王能厚行之也一夲作能厚之/也夲或作能厚成之也重直龍反)¶
　　　　維天之命一章八句¶
維清奏𧰼舞也(象舞象用兵時刺伐之/舞武王制焉刺七亦反)維清緝熈¶
文王之典(典法也箋云緝熈光明也天下之所以無敗/亂之政而清明者乃文王有征伐之法故也)¶
<pb:KR1c0002_SBCK_019-2b>¶
(文王受命七年五伐也/緝七入反熈許其反)肇禋(肇始禋祀也箋云文王/受命始祭天而征伐也)¶
(周禮以禋祀祀昊天上帝/肇音召禋音因徐又音烟)迄用有成維周之禎(迄/至)¶
(禎祥也箋云文王造此征伐之法至今用之而有成功謂/代紂克勝也征伐之法乃周家得天下之祥迄許乞反祺)¶
(音祺祥也爾雅同徐云本/又作禎音貞與崔本同)¶
　　　　維清一章五句¶
烈文成王即政諸侯助𥙊也(新王即政必以朝享/之禮𥙊於祖考吿嗣)¶
(位也朝/直遥反)烈文辟公錫兹祉福惠我無疆子孫¶
保之(烈光也文王錫之箋云惠愛也光文百辟卿士及/天下諸侯百天錫之以此祉福也又長愛之無有)¶
(期竟子孫得傳丗安而居之謂文王武王以純德受命/定天位辟音壁注下皆同祉音耻疆居良反傳直專反)¶
無封靡于爾&KR0022;維王其崇之念兹戎功繼序¶
<pb:KR1c0002_SBCK_019-3a>¶
其皇之(封大也靡累也崇立也戎大皇羙也箋云崇厚/也皇君也無大累於女國謂諸侯治國無罪惡)¶
(也王其厚之増其爵士也念此大功勤事不廢謂卿大夫/能守其職得継丗在位以其次序其君之者謂有大功王)¶
(則出而封之/累劣僞反)無競維人四方其訓之不顯維德¶
百辟其刑之於乎前王不忘(競彊訓道也前王武/王也箋云無彊乎維)¶
(得賢人也得賢人則國家彊矣故天下諸侯順其所爲也/不勤明其德守勤明之也故卿大夫法其所爲也於乎先)¶
(生文王武王其於此道/人稱頌之不忘道音導)¶
　　　　　烈文一章十三句¶
天作祀先王先公也(先王謂大王巳下先公諸&KR0614;至/不窋大音㤗大王大祖同&KR0614;直)¶
(留反又音侜/窋陟律反)天作髙山大王荒之(作生荒大也天/生萬物於髙山)¶
(大王行道能安天之所作也箋云髙山謂岐山也書曰道/岍及岐至于荆山天生此髙山使興雲雨以利萬物大王)¶
<pb:KR1c0002_SBCK_019-3b>¶
(自𡺳遷焉則能尊大之廣其德澤居之一年成邑二年成/都三年五倍其&KR0004;岐其冝反道音導岍口田反又口見反)¶
(𡺳彼/貧反)彼作矣文王康之彼徂矣岐有夷之行¶
(夷易也箋云彼彼萬民也徂往行道也彼萬民居岐&KR0022;者/皆築作宮室以爲常居文王則能安之後之往者又以岐)¶
(&KR0022;之君有佼易之道故也易曰乾以易知坤以簡能易則/易知簡則易從易知則有親易從則有功有親則可乆有)¶
(功則可大可乆則賢人之德可大則賢人之業以此訂大/王文王之道卓爾與天地合其德行如字王徐並下孟反)¶
(易羊豉反下徐易曰皆同佼古夘反乾其連反坤苦䰟反/字亦作巛訂待頂反沈又豆丁反&KR0003;文云評議也譜云叄)¶
(訂時驗謂平比之/也字語云訂平也)子孫保之¶
　　　　　天作一章七句¶
昊天有成命郊祀天地也昊天有成命二后¶
受之成王不敢康夙夜基命宥密(二后文武/也基始命)¶
<pb:KR1c0002_SBCK_019-4a>¶
(信宥寛密寜也箋云昊天天大號也有成命者言周自后/稷之生而巳有王命也文王武王受其業施行道德成此)¶
(王功不敢自安逸早夜始順天命不敢觧倦行寛仁安靜/之政以定天下寛仁所以止苛刻也安靜所以息暴亂也)¶
(○成王王如字徐干况反基夲亦作其音基宥/音又王干况反觧音&KR0520;下同苛音河刻音克)於緝熈¶
單厥心肆其靖之(緝明熈廣單厚肆固靖和也箋云/廣當爲光固當爲故字之誤也於)¶
(美乎此成王之德也旣光明矣又能厚其心矣爲之不觧倦/故於其功終能安和之謂夙/夜自勤至於天下太平單都)¶
(但反/注同)¶
　　　　　昊天有成命一章七句¶
我將祀文王於明堂也(將如/字)我將我享維羊¶
維牛維天其右之(將大享獻也箋云將猶奉也我奉/養我享祭之牛羊皆充盛肥腯有)¶
(天氣之力助言神饗其德而右助之享許丈反徐許亮反/右音又注及下同夲作佑肥腯徒忽反&KR0003;文云羊曰肥豕)¶
<pb:KR1c0002_SBCK_019-4b>¶
(曰/腯)儀式刑文王之典日靖四方伊嘏文王旣¶
右饗之(儀善刑法典常靖謀也箋云靖治也受福曰嘏/我儀則式象法行文王之常道以日施政于天)¶
(下維受福於文王文王旣右而/饗之言受而福之嘏古雅反)我其夙夜畏天之威¶
于時保之(箋云于於時是也早夜敬/天於是得安文王之道)¶
　　　　我將一章十句¶
時邁廵守告𥙊柴望也(廵守告𥙊者天子廵行&KR0022;/國至于方嶽之下而封禪)¶
(也書曰歳二月東廵守至于岱宗柴望秩于山川徧于群/神廵音旬守手又反夲或作狩注同柴仕佳反&KR0003;文字林)¶
(作祡行下孟反下同/禪市戰反徧音遍)時邁其&KR0022;昊天其子之實右¶
序有周薄言震之莫不震疊懷柔百神及河¶
喬嶽允王維后(邁行震動疊懼懷來柔安喬髙也/髙嶽岱宗也箋云薄猶甫也甫始)¶
<pb:KR1c0002_SBCK_019-5a>¶
(也允信也武王旣定天下時出行其&KR0022;國謂廵守也天其/子愛之右助次序其事謂多生賢知使爲之臣也其兵所)¶
(征伐甫動之以威則莫不動懼而服者言其威武又見畏/也王行廵守其至方岳之下來安群神望于山川皆以尊)¶
(卑𥙊之信哉武王之冝爲君美之也右音又注同疊徒協/反柔如字夲亦作濡兩通俱訓安也喬音橋嶽本亦作&KR1772;)¶
(同音岳/知音智)明昭有周式序在位(明矣知未然也昭然/不疑也箋云昭見也)¶
(至廵守而明見天之子有周家也以其有俊又用/次第處位言此者著天其子愛之右序之效也)載戢¶
干戈載櫜弓矢(戢聚櫜韜也箋云載之言則也王/廵守而天下咸服兵不復用此又)¶
(著震疊之效也戢則立反櫜/音羔韜吐刀反復扶又反)我求懿德肆于時夏¶
(夏大也箋云懿美肆陳也我武王求有羙德之士而任用/之故陳其功於是夏而&KR0084;之樂&KR0084;大者稱夏肆音四夏户)¶
(雅反/下同)允王保之(箋云允信也信哉武王之/德能長保此時夏之美)¶
　　　　　時邁一章十五句¶
<pb:KR1c0002_SBCK_019-5b>¶
執競祀武王也(○執競韓詩云執/服也競其敬反)執競武王無競¶
維烈不顯成康上帝是皇(無競競也烈業也不顯/乎其成大功而安之也)¶
(顯光也皇美也箋云競彊也能持彊道者維有武王耳不/彊乎其克商之功業言其彊也不顯乎其成安祖考之道)¶
(言其又顯也天以是故美之/予之福禄○大功夲或作天功)自彼成康&KR0853;有四方¶
斤斤其明(自彼成康用彼成安之道也奄同也斤斤明/察也箋云四方謂天下也武王用成安祖考)¶
(之道故受命伐纣定天下爲周/明察之君斤斤如也斤紀覲反)鍾鼔喤喤磬管將¶
將降福穰穰降福簡簡威儀反反旣醉旣¶
醉旣飽福禄來反(喤喤和也將將集也穰穰衆也簡簡大/也反反難也反復也箋云反反順習之)¶
(貌武王旣定天下𥙊祖考之廟奏樂而八音克諧神與之/福又衆大謂如嘏辝也君臣醉飽禮無違者以重得福禄)¶
(也喤華彭反徐音皇又音宏注同筦音管本亦作管同將/七羊反注同&KR0003;文作/行貌穰音如羊反反反如字沈)¶
<pb:KR1c0002_SBCK_019-6a>¶
(符板反又音販復扶又/反又音服重直用反)¶
　　　　　執競一章十四句¶
思文后稷配天也思文后稷克配彼天立我¶
烝民莫匪爾極(極中也箋云克能也立當作粒烝衆/也周公思先祖有文德者后稷之功)¶
(能配天昔堯遭洪水&KR0058;民阻飢后稷播殖百榖烝民乃粒/萬國作又天下之人無不於女時得其中者言反其性烝)¶
(之承反粒音立阻莊吕反難也馬融注尚書作祖/云始也乂音刈鄭注尚書五蓋反本或作女音同)貽我¶
來牟帝命率育無此疆爾界陳常于時夏(牟/麥)¶
(率用也箋云貽遺率循育養也武王渡孟津白魚躍入王/舟出涘以燎後五日火流爲烏五至以榖俱來此謂遺我)¶
(來牟天命以是循存后稷養天下之功而廣大其子孫之/國無此封竟於女今之經界乃大有天下也用是故陳其)¶
(乆常之功於是夏而&KR0084;之夏之屬有九書&KR0003;烏以榖俱來/云榖紀后稷之德貽音夷字又作詒同來牟並如字字書)¶
<pb:KR1c0002_SBCK_019-6b>¶
(牟作麰音同牟字或作&KR1279;孟子云&KR1279;大麥也廣雅云麳小/麥麰大麥也疆居良反界音介大小後放此夏戸雅反注)¶
(同遺唯季反下同涘音仕燎/力召反竟音境夲或作境)¶
　　　　思文一章八句¶
清廟之什十篇十章九十五句¶
臣工之什詁訓傳第二十七¶
　　　　　　　　毛詩周頌　鄭氏箋¶
臣工諸侯助𥙊遣於廟也嗟嗟臣工敬爾在¶
公王𨤲爾成來咨來茹(嗟嗟勑之也工官也公君/也箋云臣謂諸侯也𨤲理)¶
(咨謀茹度也諸侯來朝天子有不純臣之義於其將㱕故/於廟中正君臣之禮勑其諸官卿大夫云敬女在君之事)¶
(王乃平理女之成功女有事當來謀之來度之於王之朝/無自專𨤲力之反茹如預反徐音如度待洛反下同朝直)¶
<pb:KR1c0002_SBCK_019-7a>¶
(遥反下/皆同)嗟嗟保介維莫之春亦又何求如何¶
新畬(田二歳曰新三歳曰畬箋云保介車右也月令孟/春天子親載耒耜措之于參保介之御間莫晚也)¶
(周之季春於夏爲孟春諸侯朝周之春故晚春遣之勑其/車右以時事女歸當何求於民將如新田畬田何急其敎)¶
(農趨時也介甲也車右勇力之士&KR0013;甲執兵也莫音暮夲/或作暮注同畬音餘耒力對反耜音似措七故反夏户雅)¶
(反被皮/&KR0009;反)於皇來牟將受厥明明昭上帝迄用¶
康年(康樂也箋云將大迄至也於美乎赤烏以牟麥倶/来故我周家大受其光明謂爲玲瑞天下所休慶)¶
(也此瑞乃明見於天至今用之有樂歳五穀豐熟/於音烏注同迄許乞反樂音洛下同見賢遍反)命我¶
衆人庤乃錢鎛&KR0853;觀銍艾(庤具錢銚鎛鎒銍穫也/箋云奄乆觀多也敎我)¶
(庶民具女田噐終乆必多銍艾勸之也庤持耻反錢子踐/反鎛音博奄鄭音淹王徐並如字觀古玩反又如字注同)¶
(銍珍栗反艾音刈銚七遥反何士堯反沈音遥丗本云垂/作銚鎒乃豆反或作耨呂氏春秋云耨柄尺此其度也其)¶
<pb:KR1c0002_SBCK_019-7b>¶
(耨六寸以間稼也髙誘注云耨芸田也六寸所以入苗間/也字詁云頭長六寸柄長一尺鎒古字也今作耨同穫户)¶
(郭反本或作鑊音同釋名云銍穫鐵也&KR0003;文云銍穫禾短/鎌也此則銍噐可以穫禾故云銍穫也小爾雅云截頴謂)¶
(之挃截頴/即穫也)¶
　　　　　臣工一章十五句¶
噫嘻春夏祈榖于上帝也(祈猶禱也求也月令孟/春祈榖于上帝夏則龍)¶
(見而雩是與噫又作意同於其反嘻音僖禱/丁老反又丁報反見賢遍反雩音于與音餘)噫嘻成¶
王旣昭假爾率時農夫播厥百榖(噫歎也嘻勑/也成王成是)¶
(王事也箋云噫嘻有所多大之聲也假至也播猶種也噫/嘻乎能成周王之功其德巳著至矣謂光&KR0013;四表格干上)¶
(下也又能率是主田求之農夫使民耕田而種百榖也王/如字又于况反注同假鄭王並音格沈云毛如字被皮&KR0009;)¶
(反)駿發爾私終三十里亦服爾耕十千維耦¶
<pb:KR1c0002_SBCK_019-8a>¶
(私民田也言上欲冨其民而讓其下欲民之大發其私田/爾終三十里言各極其望也箋云駿疾也發伐也亦大服)¶
(事也使民疾耕發其私田竟三十里者一部一吏主之於/是民大事耕其私田萬耦同時舉也周禮曰凡治野田夫)¶
(間有遂遂上有徑十夫有溝溝上有畛百夫有洫洫上有/𡍼千夫有澮澮上有道萬夫有川川上有路計此萬夫之)¶
(地方三十三里少半里也耜廣五寸二耜爲耦一川之間/萬夫故有萬耦耕言三十里者舉其成數駿本亦作浚音)¶
(峻徑古定反畛之忍反又之人反/洫況域反澮古外反廣古曠/反)¶
　　　　噫嘻一章八句¶
振鷺二王之後來助𥙊也(二王夏殷也其後杞也/宋也振之慎反鷺音路)¶
(一名春鉏水鳥也一音/盧夏户雅反杞音起)振鷺于飛于彼西雝我客¶
戾止亦有斯容(興也振振群飛貌鷺白鳥也雝澤也/客三王之後箋云白鳥集于西雝之)¶
(澤言所集得其處也興者喻杞宋之君有絜白之德來助/𥙊於周之廟得禮之冝也其至止亦有此容言威儀之善)¶
<pb:KR1c0002_SBCK_019-8b>¶
(如鷺然處/昌慮反)在彼無惡在北無斁庶幾夙夜以¶
永終譽(箋云在彼謂居其國無怨惡之者在此謂其/來朝人皆愛敬之無厭之者永長也譽声美)¶
(也斁音亦/厭於豔反)¶
　　　　振鷺一章八句¶
豐年秋冬報也(報者謂甞也烝/也豐芳弓反)豐年多&KR0112;多稌¶
亦有髙廪萬億及秭(豐大稌稻也廪所以蔵齍盛/之穗也數萬至萬曰億數億)¶
(至億曰秭箋云豐年大有年也亦大也萬億及秭以言榖/數多稌音杜徐勑古反廪力錦反又力荏反秭咨履反數)¶
(億至萬曰秭韓詩曰陳榖曰秭也齍音/咨盛音成穗音遂數色主反下數億同)爲酒爲醴烝¶
𢌿祖妣以洽百禮降福孔皆(皆徧也箋云烝進/𢌿予也醴音禮𢌿)¶
(必寐反注同妣必復反洽胡甲/反本或作祫徧音遍予音與)¶
<pb:KR1c0002_SBCK_019-9a>¶
　　　　　豐年一章七句¶
有瞽始作樂而合乎祖也(王者治定制禮功成作/樂合者大合諸樂而奏)¶
(之瞽音古無目眹曰瞽眹音直謹反夲或作鼓合/乎祖夲或作合乎大祖合如字又音閤治直吏反)有瞽¶
有瞽在周之庭設業設虡崇牙樹羽應田縣¶
鼔鞉磬柷圉(瞽樂官也業大板也所以飾栒爲縣也/捷業如鋸齒或曰畫之植者爲虡衡者)¶
(爲栒崇牙上飾卷然可以縣也樹羽置羽也應小鞞也田/大鼔也縣鼔周鼔也鞉鞉鼔也柷木椌也圉楬也箋云瞽)¶
(矇也以爲樂官者目無所見於音聲審也周禮上瞽四十/人中瞽百人下瞽百六十人有視瞭者相之又設縣鼔田)¶
(當作朄&KR0615;小鼔在大鼔傍應鞞之屬也聲轉字誤變而作/田虡音巨應應對之應注同田毛如字鄭作朄音㣧縣音)¶
(玄注皆司鞉字亦作鼗音桃柷尺叔反圉魚吕反栒荀乆/反鋸音據植時力反又直吏反衡華盲反卷音權又起圎)¶
(反鞞歩&KR0006;反椌苦江反楬苦瞎反矇音蒙有目/朕而無見也瞭音了視瞭有目人相息亮反)旣備乃¶
<pb:KR1c0002_SBCK_019-9b>¶
奏簫管備舉喤喤厥聲肅雝和鳴先祖是聽¶
(箋云旣俻者縣也&KR0615;也皆畢巳也乃奏謂樂作也簫編竹/管如今賣𩛿者所吹也管如篴併而吹之喤華盲反又音)¶
(横又音皇編薄殄反又必緜反史記音甫連反字林声𩔖/韻集並布千反餳夕清反蜜也又音唐方言云張皇也即)¶
(乾餹也音唐篴字又作/笛同徒歴反併歩頂反)我客戾止永觀厥成(箋云/我客)¶
(二王之後也長多而成功謂深感於和樂遂入善道終/無愆過&KR0026;古玩反又如字樂如字又音洛愆去連反)¶
　　　　有瞽一章十三句¶
潛季冬薦魚春獻鮪也(冬魚之性定春鮪新來薦/獻之者謂於宗廟也潛在)¶
(廉反爾雅作涔郭音潜又音岑韓詩云/涔魚池小雅作橬時&KR3781;反鮪于&KR0100;反)猗與&KR0238;沮濳¶
有多魚有鱣有鮪鰷鱨鰋鯉(&KR0238;沮岐周之二水也/潜糝也箋云猗與歎)¶
(美之言也鱣大鯉也鮪鮥也鰷白鰷也鰋鮎也猗於冝反/與音餘漆音七沮七余反鱣張連反鰷音條鱨音甞鰋音)¶
<pb:KR1c0002_SBCK_019-10a>¶
(偃鯉音里糝素感反舊詩傳及爾雅夲並作米傍叄小爾/雅云魚之所息謂之橬橬糝也謂積柴水中令魚依之止)¶
(息因而取之也郭景純因改爾雅從小爾雅作木傍叄音/霜甚反又䟽&KR0315;反又心廪反字林作罧音山沁反義同鮥)¶
(音洛爾雅云鮥叔鮪鮎/乃謙反沈又奴廉反)以享以祀以介景福(箋云介助/景大也)¶
　　　　濳一章六句¶
雝禘大祖也(禘大祭也大於四時而小於祫大祖謂文/王禘大計反大祖音㤗祫户夾反合也)¶
有來雝雝至止肅肅相維辟公天子穆穆於¶
薦廣牡相予肆祀(相助廣大也箋云雝雝和也肅肅/敬也有是来時雝雝然旣至止而)¶
(肅肅然者乃助王禘𥙊百辟與諸侯也天子是時則穆穆/然於進大牡之牲百辟與諸侯又助我陳𥙊祀之饌言得)¶
(天下之歡心相息亮反注同辟君/也音璧注同於鄭如字王音烏)假哉皇考綏予孝¶
子宣哲維人文武維后(假嘉也箋云宣徧也嘉哉/君考斥文王也文王之德)¶
<pb:KR1c0002_SBCK_019-10b>¶
(乃安我孝子謂受命定基業也又徧使天下之人有才知/以文德武功爲之君故假音暇徐古雅反哲夲亦作悊同)¶
(音哲徧音遍/下同知音智)燕及皇天克昌厥後綏我眉壽介¶
以䌓祉(燕安也箋云䌓多也文王之德安及皇天謂降/瑞應無變異也又能昌大其子孫安助之以壽)¶
(考與多福禄○昌如字或云文王名此禘於文王之詩也/周人以諱事神不應犯諱當音處亮反瑞應應對之應)¶
旣右烈考亦右文母(烈考武王也文母大姒也箋云/烈光也子孫所以得考壽與多)¶
(福者乃以見右助於光明之考與文德之母/歸美焉右音祐大姒文王妃大音㤗姒音似)¶
　　　　雝一章十六句¶
載見諸侯始見乎武王廟也(見/賢遍/反下並同)載見辟¶
王曰求厥章龍旂陽陽和鈴央央鞗革有¶
鶬休有烈光(載始也龍旂陽陽言有文章也和在軾/前鈴在旂上鞗革有鶬言有法度也箋)¶
<pb:KR1c0002_SBCK_019-11a>¶
(云諸侯始見君王謂見成王也曰求厥章者求車服礼儀/之文章制度也交龍爲旂鞗革轡首者鶬金飾貌休者休)¶
(然盛壯辟音壁下同鈴音零左傳云錫鑾和鈴昭其聲也/央於良反徐音英鞗音條鶬七羊反夲亦作鎗同休許虯)¶
(反又許求反/注同軾音式)率見昭考以孝以享以介眉壽永¶
言保之思皇多祜(昭考武王也享獻也箋云言我皇/君也諸侯旣以朝禮見於成王至)¶
(𥙊時伯又率之見於武王廟使助𥙊也以致孝子之事以/獻𥙊祀之禮以助考壽之福長我安行此道思使成王之)¶
(多福祜音户朝直/遥反下篇注同)烈文辟公綏以多福俾緝熈¶
于純嘏(箋云俾使純大也祭有十倫之義成王乃光文/百辟與諸侯安之以多福使光明於大嘏之意)¶
(天子受福曰大嘏辝有福祚之言俾又作/𢌿必爾反緝七入反嘏古雅反祚才故反)¶
　　　　　載見一章十四句¶
有客微子來見祖廟也(成王旣黜殷命殺武庚命/微子代殷後旣受命來朝)¶
<pb:KR1c0002_SBCK_019-11b>¶
(而見也○有客二王之後爲客也見/賢遍反序注同黜勑律反又作絀同)有客有客亦白¶
其馬有萋有且敦琢其旅(殷尚白也亦亦周也萋/且敬慎貌箋云有客有)¶
(客重言之者異之也亦亦武庚也武庚爲二王後乗殷之/馬乃叛而誅不肖之甚也今微子代之亦乗殷之馬獨賢)¶
(而見尊異故言亦駮而美之其來威儀萋萋且且盡心力/於其事又選擇衆臣卿大夫之賢者與之朝王言追&KR0355;者)¶
(以賢美之故王言之萋七西反且七序反敦都回反徐又/音彫&KR0355;陟角反重直用反肖音𥬇駮鄭&KR0022;角反又音角雜)¶
(也)有客𪧐𪧐有客信信言授之縶以縶其馬¶
(一𪧐曰𪧐再𪧐曰信欲縶其馬而留之箋云縶絆也周之/君臣皆愛微子其所館𪧐可以去矣而言絆其馬意各殷)¶
(勤縶陟立/反絆音半)薄言追之左右綏之(箋云追送也於微/子去王始言餞送)¶
(之左古之臣又欲從而安樂/之厚之無巳餞音賤樂音洛)旣有淫威降福孔夷¶
(淫大威則夷易也箋云旣有大則謂用殷正朔行其/禮樂如天子也神與之福又甚易也言動作而有度)¶
<pb:KR1c0002_SBCK_019-12a>¶
(易以䜴/反下同)¶
　　　　有客一章十二句¶
武奏大武也(大武周公作樂所爲舞/也大如字徐音㤗注同)於皇武王¶
無競維烈允文文王克開厥後(烈業也箋云皇/君也於乎君哉)¶
(武王也無彊乎其克商之功業言其彊也信有文/德哉文王也能開其子孫之基緒於音烏注同)嗣武¶
受之勝殷遏劉耆定爾功(武迹劉殺耆致也箋云/遏止耆老也嗣子武王)¶
(受文王之業舉兵伐殷而勝之以止天下之暴虐而殺人/者年老乃定女之此功言不汲汲於誅紂湏暇五年遏於)¶
(葛反耆毛音指鄭巨移反韓/詩音同鄭云惡也汲音急)¶
　　　　武一章七句¶
臣工之什十篇十章一百六句¶
<pb:KR1c0002_SBCK_019-12b>¶
閔予小子之什詁訓傳第二十八¶
　　　　　　　　毛詩周頌　鄭氏箋¶
閔予小子嗣王朝於廟也(嗣王者謂成王也除武/王之䘮將始即政朝於)¶
(廟也朝直/遥反注同)閔予小子遭家不造嬛嬛在疚(閔病/造爲)¶
(疚病也箋云閔悼傷之言也造猶成也可悼傷乎我小子/耳遭武王崩家道未成嬛嬛然孤特在憂病之中嬛具傾)¶
(反崔夲作焭疚/夲又作㝌音救)於乎皇考永丗克孝念兹皇祖¶
陟降庭止(庭直也箋云兹此也陟降上下也於乎我君/考武王長丗能孝謂能以孝行爲子孫法度)¶
(使長見行也念此君祖文王上以直道事天下以/直道治民言無私枉上時掌反又如字行下孟反)維予¶
小子夙夜敬止於乎皇王繼序思不忘(序緒/也箋)¶
(云夙早敬慎也我小子早夜慎行祖考之道言不敢觧倦也於/乎君王歎文王武王也我継其緒思其所行不忘也觧音/&KR0520;)¶
<pb:KR1c0002_SBCK_019-13a>¶
　　　　閔予小子一章十一句¶
訪落嗣王謀於廟也(謀者謀/政事也)訪予落止率時¶
昭考於乎悠哉朕未有艾將予就之繼猶判¶
渙(訪謀落始時是率循悠逺猶道判分渙散也箋云昭/明艾数猶圖也成王始即政自以承聖父之業懼不)¶
(能遵其道德故於廟中與群臣謀我始即政之事群臣曰/當循是明德之考所施行故荅之以謙曰於乎逺哉我於)¶
(是未有数言逺不可及也女扶將我就其典法而行之継/續其業圖我所失分散者収斂之女五盖反徐音刈判音)¶
(半反渙/音奐)維予小子未堪家多難(箋云多衆也我/小子耳未任統)¶
(理國家衆難成之事心有任賢待年長大之志難成之事/謂諸政有業未平者難如字協韻乃旦反任音壬下日篇)¶
(注皆同長/張丈反)紹庭上下陟降厥家休矣皇考以保¶
明其身(箋云紹継也厥家謂群臣也継文王陟降庭止/之道上下群臣之職以次序者美矣我君考武)¶
<pb:KR1c0002_SBCK_019-13b>¶
(王能以此道尊安其身謂定/天下居天子之位休許蚪反)¶
　　　　訪落一章十二句¶
敬之群臣進戒嗣王也(敬之一夲/無之字)敬之敬之天¶
維顯思命不易哉無曰髙髙在上陟降厥士¶
日&KR0101;在兹(𩔰見士事也箋云𩔰光&KR0101;視也群臣見王謀/即政之事故因時戒之曰敬之哉敬之哉天)¶
(乃光明去惡與善其命&KR0123;㓙不変易也無謂天髙又髙在/上逺人而不畏也天上下其事謂轉運日月施其所行日)¶
(日瞻視近在此也易鄭音亦王以䜴/反見賢遍反逺于万反上時掌反)維予小子不聦¶
敬止日就月將學有緝熈于光明佛時仔肩¶
示我顯德行(小子嗣王也將行也光廣也佛大也仔肩/克也箋云緝熙光明也佛輔也時是也仔)¶
(肩任也群臣戒戒王以敬之敬之故承之以謙云我小子/耳不聦逹於敬之之意日就月行言當習之以積漸也且)¶
<pb:KR1c0002_SBCK_019-14a>¶
(欲學於有光明之光明者謂賢中之賢也輔佛是任示道/我以𩔰明之德行是時自知未能成文武之功周公始有)¶
(居攝之志佛毛符弗反鄭音/弼仔音兹肩古賢反道音導)¶
　　　　　敬之一章十二句¶
小毖嗣王求助也(毖音/祕)予其懲而毖後患莫¶
予荓蜂自求辛螫(毖慎也荓蜂&KR2106;曳也箋云懲艾也/始者管叔及其群弟流言於國成)¶
(王信之而疑周公至後三&KR0101;叛而作亂周公以王命舉兵/誅之歴年乃巳故今周公㱕政成王受之而求賢臣以自)¶
(輔助也曰我其創艾於往時矣畏慎後復有禍難群臣小/人無敢我&KR2106;曵謂爲譎詐誑欺不可信也女如是徒自求)¶
(辛苦毒螫之害耳謂將有刑誅難乃旦反下禍難之難皆/同懲直升反韓詩云苦也荓普經反爾雅作甹音同蜂夲)¶
(又作岑孚逢反螫音釋韓詩作赦赦事也&KR2106;尺制反夲又/作掣曵以制反艾音刈字或作㣻下同創&KR0004;亮反復扶又)¶
(反譎音决/誑九况反)肇允彼桃蟲拚飛維鳥(桃蟲鷦也鳥之/始小終大者箋)¶
<pb:KR1c0002_SBCK_019-14b>¶
(云肇始允信也始者信以彼管蔡之屬雖有流言之罪如/鷦鳥之小不登誅之後反扳而作亂猶鷦之飜飛爲大鳥)¶
(也鷦之所爲鳥題肩也或曰鴞皆/惡聲之鳥拚芳煩反鷦子消反)未堪家多難予又¶
集于蓼(堪任予我也我又集于蓼言辛苦也箋云集㑹/也未任統理我國家衆難成之事謂使周公居)¶
(攝時也我又㑹於辛苦遇三/&KR0101;及淮夷之難也蓼音了)¶
　　　　　小毖一章八句¶
載芟春籍田而祈社稷也(籍田甸師氏所掌王載/耒耜所耕之田天子千)¶
(𠭇諸侯百𠭇籍之言借也借民力治/之故謂之籍田芟所衘反甸田見反)載芟載柞其耕¶
澤澤千耦其耘徂隰徂畛侯主侯伯侯亞侯¶
旅侯疆侯以(除草曰芟除木曰柞畛埸也主家長也/伯長子也亞仲叔也旅子弟子彊彊力)¶
(也以用也箋云載始也隰謂所發田也畛謂舊田有徑路/者彊有餘力者周禮曰以彊予任民以謂間民今時傭賃)¶
<pb:KR1c0002_SBCK_019-15a>¶
(也春秋之義能東西之曰以成王之時萬民樂治田業將/耕先始芟柞其草木士&KR0148;烝達而和耕之則澤澤然觧散)¶
(於是耘除其根株輩作者千耦言赴時也或往之隰或往/之畛父子餘夫倶行彊有餘力者相助又取傭賃務疾畢)¶
(巳當種也柞側伯反澤音釋注同爾雅作郝音同云耕也/郭云士觧也耦五口反耘音云本又作芸畛之忍反徐又)¶
(音真彊其良反埸夲又作易音亦長張丈反下同徑/古定反間音閑傭音容賃女鴆反烝音證/觧音&KR0521;)有¶
嗿其饁思媚其婦有依其士(嗿衆貌士子弟也箋/云饁饋饟也依之言)¶
(愛也婦子來饋饟其農人於田野乃逆而媚爱之言&KR0134;其/事勞不自苦嗿勑感反饁干輒反饋其愧反饟式亮反)¶
有略其耜俶載南𠭇播厥百榖實函斯活(略/利)¶
(也箋云俶載當作熾葘播猶種也實種子也函舎也活生/也農夫旣耘除草木根株乃更以利耜熾菑之而後種其)¶
(種皆成好含生&KR0148;略如字字書作㗉同俶載毛並如字書/作熾葘下篇同函戸南反下篇同熾尺志反盛也葘側其)¶
(反實種章勇/反下其種同)驛驛其達有厭其傑厭厭其苗¶
<pb:KR1c0002_SBCK_019-15b>¶
緜緜其麃(達射也有厭其傑言傑苗厭然特美也麃耘/也箋云達岀地也傑先長者厭厭其苗衆京)¶
(等也驛音亦爾雅作繹云生也厭於豔反下同緜緜如字/爾雅云麃也韓詩作民民云衆貌麃表驕反&KR0003;文作穮音)¶
(同云穮耨鉏田也字林云穮耕禾/間也方遥反射食亦反長張丈反)載穫濟濟有實¶
其積萬億及秭(濟濟難也箋云難者穗衆難進也有/實實成也其積之乃萬億及秭言得)¶
(多也穫户郭反積子賜/反又如字注同秭音姊)爲酒爲醴烝𢌿祖妣以洽¶
百禮(箋云烝進畀予洽合也進予祖妣謂先祖先妣也以/洽百禮謂饗燕之屬烝之丞反𢌿必口反并注同)¶
有飶其香&KR0022;家之光(飶芬香也箋云芬香之酒醴享/燕賔客則多得其&KR0172;心於國家)¶
(有榮譽飶蒲節反&KR0003;文云食之香也/字又作苾音同一音蒲必反注同)有椒其馨胡考¶
之寜(椒猶飶也胡壽也考成也箋云寧安也以芬香之/酒醴𥙊於祖妣則多得其福右椒子消反徐子料)¶
(反沈作俶尺叔反云作椒者誤也此論釀酒芬香無取周/&KR0148;之芳也案唐風椒聊箋云椒之性芬芳王註云椒芬芳)¶
<pb:KR1c0002_SBCK_019-16a>¶
(之物此傳云椒酒飶飶芬香椒是芬芳之物此正/相協無故改字爲俶俶始也非芬香馨呼庭反)匪且¶
有且匪今斯今振古如兹(且此也振自也箋云匪/非也振亦古也饗燕)¶
(祭祀心非云且而有且謂將有嘉&KR0159;禎祥兆來見也心非/云今而有此今謂嘉&KR0159;之事不聞而至也言脩德行礼莫)¶
(不獲報乃古而如此所由來者乆非適今/時且七也反又子餘反下同見賢遍反)¶
　　　　載芟一章三十一句¶
良耜秋報社稷也(耜音似秋報社稷也/本或有冬字者非)畟畟良耜¶
俶載南𠭇播厥百榖實函斯活(畟畟猶測測也/箋云良善也農)¶
(人測測以利善之耜熾葘是南𠭇也種此百榖其種皆成/好含生&KR0148;言得其時畟畟楚側反爾雅云畟畟耜也郭云)¶
(言嚴利也其/種章勇反)或來瞻女載筐及筥其饟伊&KR0112;其¶
笠伊紏其鎛斯趙以薅荼蓼(笠所以禦暑雨也/趙刺也蓼水草也)¶
<pb:KR1c0002_SBCK_019-16b>¶
(箋云瞻視也有來視女謂婦子來饁者也筐筥所以盛&KR0112;/也豐年之時雖賤者猶食&KR0112;饁者見戴紏然之笠以田噐)¶
(刺地薅去荼蓼之事言閔其勤&KR0002;筐丘方反筥紀吕反饟/式亮反笠音立糾居黝反又其皎反鎛音博趙徒了反又)¶
(如字沈起了反又徒少反薅呼毛反&KR0003;文云拔田草也又/云或作茠引比以茠荼蓼上音徒下音了刺七亦反下同)¶
(盛音成去/起吕反)荼蓼朽止&KR0112;稷茂止穫之挃挃積¶
之栗栗其崇如墉其比如櫛以開百室(挃挃/穫声)¶
(也栗栗衆多也墉城也箋云百室一族也草穢旣除而禾/稼茂禾稼茂而榖成孰榖成孰而民積聚多如城也如相)¶
(也以言積之髙大且相比迫也其已治之則百家開户納/之千耦其耘輩作尚衆也一族同時納榖親親也百室者)¶
(出必共洫間而耕入必共族中而居又有𥙊酺合醵之&KR0172;/朽虚有反爛也挃珍栗反積子賜反比毗志反注同櫛側)¶
(乙反酺音蒲又音歩醵其據/反又其略反合錢飲酒也)百室盈止婦子寜止¶
殺時犉牡有捄其角以似以續續古之人(黃/牛)¶
<pb:KR1c0002_SBCK_019-17a>¶
(黒脣曰犉社稷之牛角尺以似以續嗣前歳續往事也箋/云捄角貌五榖畢入婦子則安無行饁之事於是殺牲報)¶
(祭社稷嗣前歳者復求有豐年也續往事者復以養人也/續古之人求有良司穡也犉如淳反本亦作&KR2500;捄音虯復)¶
(扶又反/下同)¶
　　　　良耜一章二十三句¶
絲衣繹賔尸也髙子曰靈星之尸也(繹又祭也/天子諸侯)¶
(曰繹以𥙊之明日卿大夫曰賔尸與𥙊同日周/曰繹商謂之肜繹音亦字書作/肜余戎反)絲衣其¶
紑載弁俅俅自堂徂基自羊徂牛鼐鼎及鼒¶
(絲衣𥙊服也紑絜鮮貌俅俅恭順貌基門塾之基自羊徂/牛言先小後大也大鼎謂之鼐小鼎謂之鼒箋云載猶戴)¶
(也弁爵弁也爵弁而𥙊於王士服也繹禮䡖使士升門堂/視壷濯及籩豆之屬降在於基告濯具又視牲從羊之牛)¶
(反告充巳乃舉鼎幂告絜礼之次也鼎圜弇上謂之鼒紑/孚浮反徐孚不反又音培又音弗載如字又音戴同弁皮)¶
<pb:KR1c0002_SBCK_019-17b>¶
(変反俅音求&KR0003;文作絿同鼐乃代反郭音乃鼒音兹徐音/災郭音才&KR0003;文作鎡字音兹塾音孰門側堂也或音育冪)¶
(亡歴反本亦作鼏/圜音圎弇古奄字)兕觥其觩&KR0562;酒思柔不吴不¶
敖胡考之休(吴譁也考成也箋云柔安也繹之旅士/用兕觥変於𥙊也飲美酒者皆思自安)¶
(不讙譁不敖慢也此得壽考之休徵兕字又作/徐履反/觥古横反罰爵也字又作觵同觩音蚪本又作斛吴舊如)¶
(字&KR0003;文作㕦㕦大言也何承天云吴字誤當爲㕦從口下/吴故魚之大口者名㕦胡化反此音恐驚俗也音話敖五)¶
(誥反本又作傲注同譁音花讙/火官反又火元反慢亡諌反)¶
　　　　絲衣一章九句¶
酌告成大武也言能酌先祖之道以養天下¶
也(周公居攝六年制禮作樂歸政成王乃後𥙊於廟而奏/之其始成告之而巳酌音灼字亦作汋大如字徐音㤗)¶
於鑠王師遵養時晦時純熈矣是用大介(鑠/美)¶
<pb:KR1c0002_SBCK_019-18a>¶
(遵率養取晦昧也箋云純大熈興介助也於美乎文王之/用師率殷之叛國以事紂養是暗昧之君以老其惡是周)¶
(道大興而天下歸往矣故有/致死之士助之鑠舒灼反)我龍受之蹻蹻王之造¶
載用有嗣(龍和也蹻蹻武貌造爲也箋云龍寵也來助/我者我&KR0194;而受用之蹻蹻之士皆争來造王)¶
(王則用之有嗣傳相致蹻居表反/造毛才老反鄭七報反傳直專反)實維爾公允師(公/事)¶
(也箋云允信也王之事所以舉兵克/勝者實維女之事信得用師之道)¶
　　　　　酌一章九句¶
&KR0074;講武𩔖禡也&KR0074;武志也(𩔖也禡也皆師祭也禡/馬嫁反本或以&KR0074;武志)¶
(也爲/注)綏萬&KR0022;婁豐年(箋云綏安婁亟也誅無道安/天下則亟有豐熟之年隂陽)¶
(和也婁力住反/亟欺兾反下同)天命匪觧&KR0074;&KR0074;武王保有厥士于¶
以四方克定厥家(士事也箋云天命爲善不觧倦者/以爲天子我&KR0074;&KR0074;有威武之武王)¶
<pb:KR1c0002_SBCK_019-18b>¶
(則能安有天下之事此言其當天意也於是用武事/於四方能定其家先王之業遂有天下觧音&KR0520;注同)於¶
昭于天皇以間之(間代也箋云于曰也皇君也於明/乎曰天也紂爲天下之君伹由爲)¶
(惡天以武王伐之於音烏/注同間間厠之間注同)¶
　　　　　&KR0074;一章九句¶
賚大封於廟也賚予也言所以錫予善人也¶
(大封武王伐紂時封諸臣/有功者賚來代反又音㤗)文王旣勤止我應受之¶
敷時繹思我徂維求定(勤勞應當繹陳也箋云敷/猶徧也文王旣勞心於政)¶
(事以有天下之業我當而受之敷是文王之勞心旣陳繹/而行之今我往以此求定謂安天下也敷音孚繹音亦徧)¶
(音遍下/篇同)時周之命於繹思(箋云勞心者是周之所/以受天命而王之所由)¶
(也於女諸臣受封者陳繹而思行之以文王之功業勑/&KR0134;之於鄭如字王音烏而王于况反又如字下篇同)¶
<pb:KR1c0002_SBCK_019-19a>¶
　　　　賚一章六句¶
般廵守而祀四嶽河海也(般樂也般薄寒反守/手又反楽音洛崔集)¶
(注夲用此/注爲序文)於皇時周陟其髙山嶞山喬嶽允猶¶
翕河(髙山四嶽也嶞山山之嶞嶞小者也翕合也箋云/皇君喬髙猶圖也於乎美哉君是周&KR0022;而廵守其)¶
(所至則登其髙山而祭之望秩於山川小山及髙嶽皆信/按山川之圖而次序𥙊之河言合者河自大陸之北敷爲)¶
(九𥙊者合爲一於音烏注同嶞吐果反注同郭云山狹/而長也又同果反字又作墮喬音橋嶽音岳翕許及反)敷¶
天之下裒時之對時周之命(裒聚/也箋云裒衆/對配也徧天之下衆)¶
(山川之神皆如是配而𥙊之是周之所以受天命而王也/裒蒲侯反於繹思毛詩無此句齊魯韓詩有之今毛詩有)¶
(者衍文也崔集注夲有是採/三家之夲崔因有故觧之)¶
　　　　　般一章七句¶
<pb:KR1c0002_SBCK_019-19b>¶
¶
閔予小子之什十一篇十一章百三十七句¶
毛詩卷第十九¶

